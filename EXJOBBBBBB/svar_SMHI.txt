Hej Carina!
 
Fick svar av min kollega:
 
”Tack för ditt mail, trevligt att du intresserad av avvikelsekartorna!
Tyvärr finns inte dagliga temperaturavvikelser tillgängliga som nedladdningsbara data i nuläget.
Men kartunderlaget baseras på öppna data, så det bör vara fullt möjligt att beräkna detta på egen hand.
 
Det enklaste bör i så fall vara att utgå från öppna data för dygnsmedeltemperatur:
https://www.smhi.se/data/utforskaren-oppna-data/se-acmf-meteorologiska-observationer-lufttemperatur-medelvarde-1-dygn
 
och månadsvis normalvärden (gällande 1991-2020 nedan, länkar till övriga normalperioder):
https://www.smhi.se/data/meteorologi/dataserier-med-normalvarden-for-perioden-1991-2020-1.167775
 
Det knepiga blir sedan att skapa dygnsvis normalvärden.
Till kartorna på hemsidan används tyvärr en ganska komplicerad metod för att beräkna dygnsnormaler från månadsnormaler.
Om det inte behöver överensstämma exakt med SMHI:s kartor är det nog klokt att t.ex. anta ett enklare linjärt samband mellan månadsnormalerna.
Förslagsvis används månadsnormalen för den mittersta dagen i varje månad och sedan antas en linjär förändring till mitten av nästa månad.
Med detta samband kan sedan ett normalvärde för varje dygn uppskattas.
Denna metodik kommer dock att fungera mindre bra då normaltemperaturkurvan vänder (under sommar/vinter).
Så det beror lite på vad detta ska användas till.
 
Det går förstås även att beräkna dygnsnormalerna direkt från observationerna.
Men det medför en del andra utmaningar (t.ex. data saknas, hackig normalkurva).
 
Vi skulle eventuellt även kunna hjälpa till att beräkna + leverera de data som efterfrågas, men i så fall behöver vi ta betalt för det arbetet.
Återkom gärna om det skulle vara intressant.”
 
 
Önskar dig en fin dag!
