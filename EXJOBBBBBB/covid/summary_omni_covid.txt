18 november 2021
Den sydafrikanska läkaren Angelique
Coetzee har under månaden fått in
covid-positiva patienter på sin
privatklinik med ”ovanliga” men
”milda” symptom. Hon slår larm till
landets vaccinkommitté. Samma dag
rapporteras 1 130 personer nya smittade
med covid-19 i Sverige.
Ett fall som stack ut enligt läkaren Angelique Coetzee var ett
barn med feber och väldigt hög puls: ”Jag funderade på om
hon skulle läggas in. Men när jag följde upp två dagar senare
mådde hon så mycket bättre”, har hon sagt till Telegraph.
Arkivbild.
24 november 2021
Forskare i Sydafrika rapporterar till
WHO att de har upptäckt en ny oroande
variant av coronaviruset. Upptäckten
sammanfaller med en kraftig
smittoökning i landet. Varianten får
namnet B.1.1.529.
WHO:s första rapport om varianten som
senare ska döpas till omikron
25 november 2021
Varianten blir en världsnyhet. Den har
enligt forskare 32 mutationer på det så
kallade spikproteinet. Brittiska
virologen Tom Peacock säger till The
Guardian att det ”otroligt höga antalet
mutationer” tyder på att varianten kan
bli ett stort problem.
26 november 2021
Storbritannien, Frankrike, Tyskland,
Italien och flera andra länder stoppar
flyg från södra Afrika. Världens börser
faller och Stockholmsbörsen rasar 4
procent.
Storbritannien var först med att stoppa flyg från södra
Afrika. Arkivbild.
27 november 2021
Varianten betecknas som oroväckande
av WHO och får nu ett namn från det
grekiska alfabetet, omikron.
28 november 2021
Fall upptäcks i flera länder i Europa.
”Som vanligt finns den överallt när vi
väl upptäckt den”, skriver den brittiske
infektionsläkaren Neil Stone på Twitter.
Det är troligt att virusvarianten omikron
redan finns i Sverige, säger
vaccinforskaren Matti Sällberg.
Doktorn Neil Stone på Twitter
30 november
De nuvarande coronavaccinen skyddar
sannolikt mot svår sjukdom i covid-19
för de som smittats av
omikronvarianten, säger Ugur Sahin, vd
för Biontech som utvecklat Pfizervaccinet.
2 december 2021
Norska myndigheter slår larm: Ett
julbord i Oslo 26 november kan ha varit
”världens hittills största utbrott av den
nya omikronvarianten”. Över 100
personer visar sig senare ha blivit
smittade med covid-19.
Stadsdelen Akers Brygge i Oslo där julbordet hölls.
6 december
Tidig data från ett av Sydafrikas stora
sjukhus i Pretoria visar att omikron
hittills inte drivit fram någon ökning av
inläggningarna. Det kan enligt
bedömare vara ett tecken på att
varianten ger mildare sjukdom.
33-årige Noesqui Muanza vaccinerar sig i Kapstaden, 3
december.
7 december
Omikron är bättre på att undvika
antikroppar från vacciner, visar en
första studie. Skyddet som Pfizers
vaccin ger mot att smittas kan vara 40
gånger mindre effektivt.
Forskare har varnat för att så kallade antigen-tester, som
oftast används vid egen testning hemma, kan ha svårare att
upptäcka omikron. Arkivbild.
21 december
Svenska regeringen meddelar
restriktioner som ska börja gälla två
dagar senare.
”Det blir inget nattklubbsfestande i
mellandagarna och vid nyår”
Statsminister Magdalena Andersson (S)
Slutfestat: Sittande servering och en meters avstånd mellan
sällskap på restauranger och nattklubbar från och med
dagen innan julafton.
22 december
Antalet bekräftade fall av covid-19
sjunker stadigt i Sydafrika, och flera
experter tror att omikronvågens topp är
passerad.
Antydan i si!rorna att omikron kan falla
tillbaka snabbt efter explosiv uppgång
5 januari 2022
23 882 nya smittade i Sverige
konstateras under en enda dag. Den nya
vågen slår med råge tidigare rekord –
högstanoteringen före omikron var
11 376 smittade dagen före julafton
2020.
8 januari
Antalet smittade i Danmark faller brant
efter att landet bara dagar tidigare
rapporterat bland de högsta siffrorna i
Europa. ”Jag är faktiskt rätt optimistisk,
säger statsminister Mette Frederiksen.
”Vi kommer att ta oss igenom den här vintern”, säger
Danmarks statsminister Mette Frederiksen som pekar på
den höga vaccinationsgraden och att omikron verkar mildare
än tidigare varianter.
10 januari
Nya svenska restriktioner ska införas
och gäller bland annat sammankomster
och serveringsställen. ”Vi gör det för att
skydda sjukvården”, säger
socialminister Lena Hallengren.
Lena Hallengren på pressträ! i Rosenbad 10 januari. De nya
restriktionerna som gäller från och med 12 januari bedöms
enligt Folkhälsomyndigheten behövas fram till mitten av
februari. Men de kan också förlängas.
11 januari
Hälften av alla européer smittas av
omikronviruset inom två månader om
utbredningen fortsätter i samma takt,
varnar WHO. Hela världens befolkning
har sannolikt smittats av omikron innan
året är slut, förutspår Johan von
Schreeb, professor i global
katastrofmedicin.
”Är man vaccinerad får man det lindrigt, är man inte
vaccinerad kan man bli riktigt illa däran”, säger professorn
Johan von Schreeb till TV4.
27 januari
Över 53 000 svenskar bekräftas
smittade i covid-19 under en enda dag
trots begränsad testning. Smittan har
nått Folkhälsomyndighetens scenario
från tidigare i januari som är en topp på
50 000 till 70 000 smittade per dag i
slutet av januari.
Pressträ!en 20 januari. Smittan har nått en nivå som får
Folkhälsomyndigheten att även ändra karantänsreglerna.
”En förändring som gör att samhället kan fungera”, säger
FHM:s Sara Byfors.
30 januari
Nästan alla som intensivvårdades i
Göteborg under första halvan av januari
var smittade av deltavarianten trots att
långt fler infekteras av omikron,
berättar överläkare Magnus Gisslén för
DN. Därefter verkar omikron ha tagit
över på sjukhusen men patienterna är
klart färre.
Samma observation gör
Folkhälsomyndigheten som noterar en
”knyck” nedåt i kurvan över iva-vård
från vecka tre.
Lägre intensivvårdsbehov bland
ovaccinerade – mildare sjukdom med
omikron, tror experter
30 januari
Början på slutet av omikronvågen i
tidigt drabbade New York? Antalet
bekräftade smittade i staden har enligt
färska siffror fallit nästan 90 procent
från toppen i början av januari.
– Alla indikatorer pekar mot att vi är på
väg i rätt riktning, säger borgmästaren
Eric Adams enligt Politico.
Staden erbjuder gratis leverans av nya
covid-piller (Politico)
Mitt i omikronvågen. New Yorks borgmästare Eric Adams
åkte tunnelbana på nyårsdagen som var hans första dag på
jobbet.
31 januari
Från midnatt klassar Danmark inte
längre covid-19 som en samhällsfarlig
sjukdom och alla restriktioner hävs.
Sverige ska snart ta samma steg och de
flesta restriktionerna kan komma att
slopas även om smittovågen ännu inte
nått sin topp, säger statsepidemiolog
Anders Tegnell.
– Vi pratar dagar eller veckor, längre än
så ska det inte behöva ta, säger han till
Expressen.
Öppet igen. Danmark släppte på restriktionerna före Sverige
under hösten och gör det igen under omikronvågen.
Vid midnatt på krogen Nørre Bodega i
Köpenhamn togs munskydden av och
släpptes till golvet